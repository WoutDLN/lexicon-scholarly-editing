---

lemma: edition (historical-critical)
source: van_hulle_denkt_1998
page: 103
language: Dutch
contributor: Wout
last_updated_by: Wout

---

Een traditionele historisch-kritische [editie](editionScholary.html) maakt gebruik van allerlei diakritische tekens om te verwijzen naar commentaar of naar andere [manuscripten](manuscript.html). Zeker als het gaat om moderne [teksten](text.html) met een overvloed aan [genetisch](genesis.html) materiaal kan dat ertoe leiden dat een editie onhandzaam wordt. Zelfs in de Pléiade-editie van Prousts _A la recherche du temps perdu_, die dan nog maar een semi-kritische editie is, heeft de lezer meer dan vijf vingers aan een hand nodig om alle verwijzingen naar eindnoten, schetsen of commentaar te kunnen opzoeken. Door bepaalde woorden of passages via "hyperlinks" met commentaar, annotaties of andere [documenten](document.html) te verbinden, kan de e-editeur dit probleem elegant oplossen. In combinatie met andere hulpmiddelen zoals de zoekfunctie, is een dergelijke elektronische [hypertekst](hypertext.html) een handig werkinstrument voor linguïstisch of letterkundig onderzoek.
