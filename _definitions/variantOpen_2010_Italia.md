---

lemma: variant (open)
source: italia_che_2010
page: 56
language: Italian
contributor: caroline
last_updated_by: caroline

---

Sempre secondo la definizione data da Isella, le [varianti](variant.html) alternative, da non confondere con le varianti genetiche e quelle evolutive, sono “[lezioni](readingVariant.html) concorrenti tra le quali l'[autore](author.html) non sa decidersi, o comunque non dà a intendere per segni certi di sapersi decidere” (Gadda 1983, xxxv). Le varianti alternative vengono registrate a piè di pagina e sono contrassegnate da un esponente alfabetico (in quanto quello numerico è solitamente utilizzato per le note d'autore presenti nel testo). Il rapporto con il testo invece è di pariteticità, sia tipografica che grafica (hanno lo stesso corpo tipografico del [testo](text.html)), perché in quel punto non sappiamo se l'autore, in una successiva revisione del [manoscritto](manuscript.html), avrebbe scelto la variante alternativa o la lezione base e quindi lo statuto delle varianti alternative deve essere pari a quello del testo stesso.
