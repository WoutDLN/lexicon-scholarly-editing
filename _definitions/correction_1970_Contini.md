---

lemma: correction
source: contini_varianti_1970
page: 42
language: Italian
contributor: Jesse
updated_by: Jesse

---
Quando si discorre d’implicazioni leopardiane, se ne possono analiticamente distinguere tre tipi. Anzitutto, correzioni che rinviano ad altri passi del medesimo componimento, siano questi contigui o anche distanti, largo essendo l’àmbito del compenso che si esercita entro una stessa unità. In secondo luogo, correzioni che rinviano a passi dell’autore fuori del componimento presente, o perché attestino uno schema affine di rifacimento, o perché vi risulti preparato, secondo i casi, il punto di partenza o il punto d’arrivo. Infine correzioni che rinviano, tanto per eliminazione, anche qui, quanto per l’acquisto, a luoghi esorbitanti dall’opera dell’[autore](author.html), cioè a sue abitudini culturali, a sue letture immanenti alla coscienza.
