---

lemma: edition (critical)
source: chiesa_elementi_2002
page: 24
language: Italian
contributor: Elisa
updated_by: Jesse

---
La conclusione naturale di uno [studio di critica testuale](textualCriticism.html) è la realizzazione di un’edizione critica. Si tratta di un’edizione ‘scientifica’ dell’opera, tale cioè che possa essere utilizzata dal lettore come testo ‘ufficiale’ e affidabile, e nella quale si affrontino i problemi posti da quello specifico [testo](text.html) in ordine al suo stato di conservazione e, ove necessario, alla sua ricostruzione. Essa può consistere nella riproduzione dell’[originale](original.html), se è conservato; o in un’ipotesi di ricostruzione dell’originale, se esso non è conservato; o ancora nella pubblicazione comparativa di testi diversi, ognuno dei quali gode della qualifica di originale o è comunque importante ad illustrare il processo di sviluppo testuale.
