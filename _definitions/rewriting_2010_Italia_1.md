---

lemma: rewriting
source: italia_che_2010
page: 56
language: Italian
contributor: monica
last_updated_by: caroline

---

Le [varianti](variant.html) tardive, invece, sono quelle [correzioni](correction.html) apposte al [testo](text.html) in una fase successiva a quella della prima stesura, e – a rigore – sono tutte quelle non in rigo e non implicate con il testo seguente. Naturalmente possono essere riconosciute con certezza solo nel caso in cui lo scrittore abbia utilizzato due penne diverse per le due fasi di elaborazione del testo, una penna per la stesura di base, un’altra per la correzione, oppure nel caso in cui si riescano a trovare correzioni sistematiche e comuni all’interno del testo, come un cambiamento onomastico o toponomastico, oppure abitudini scrittorie e grafiche o lessicali dell’[autore](author.html).
