---

lemma: edition (critical)
source: robertis_nota_1990
page: 302-303
language: Italian
contributor: Luciano
updated_by: Wout

---
non si ripete mai abbastanza, visto che la questione non cessa di essere risollevata, che un’edizione critica è uno strumento di lavoro, fondata su un’ipotesi e per servire al riconoscimento di una situazione [storica](history.html): che, nel caso di [testi](textWork.html) a tradizione non d’autore, mira alla ricostruzione di una realtà esistita, ma non esistente, sulla base dell’esistente, ossia dell’interpretazione dell’esistente come testimonianza dell’esistito, con razionale spiegamento di tutti i dati serviti a tale interpretazione in modo che possano essere utilizzati per un’interpretazione e ricostruzione diversa; nel caso di testi a [tradizione d’autore](filologiaDAutore.html), alla ricostruzione e all’interpretazione della tradizione stessa (con caratteristica identificazione dei due termini fondamentali del recupero storico di un prodotto letterario, storia della tradizione e critica del testo: la tradizione è il testo), rendendo conto della formazione ed elaborazione dell’[opera](work.html), abbia questa avuto o no compimento.
