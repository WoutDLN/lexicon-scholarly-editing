---

lemma: text
source: orlandi_informatica_2010
page: 8
language: Italian
contributor: elisa
last_updated_by: wout

---

Il testo, che nella sua globalità è il prodotto di queste attività [linguistica], si presenta al lettore sotto la forma di rappresentazione di un’espressione linguistica, e poiché l’attività linguistica è multiforme, potrà essere una rappresentazione puramente mentale, astratta, ovvero fonica (verbale), ovvero grafica.

Il testo è dunque, dal nostro punto di vista, un fenomeno complesso e soprattutto dinamico, in quanto composto di molti elementi che concorrono alla sua realizzazione, e mutevole nella sua materializzazione, e pertanto, sempre ai nostri fini, lo consideriamo come un sistema al cui funzionamento concorrono più sottosistemi. Di questi sarà sufficiente (e necessario) in questa sede prendere in considerazione quelli linguistico, ortografico e grafico.
