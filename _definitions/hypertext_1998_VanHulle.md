---

lemma: hypertext
source: van_hulle_denkt_1998
page: 102-103
language: Dutch
contributor: Wout
last_updated_by: Wout

---

Ted Nelson bedacht in 1965 ook als eerste de term "hypertext". De idee achter dit begrip "hypertext" is echter al ouder. Tijdens de Tweede Wereld- oorlog had Vannevar Bush de leiding over de _Office of Scientific Research and Development_, een Amerikaans centrum dat de bevindingen van 6000 wetenschappers coördineerde met het oog op praktische toepassingen voor oorlogsvoering. Net na de oorlog deed hij in een intussen beroemd artikel ("As We May Think") een oproep om die uitwisseling van inzichten te onderhouden en om te blijven zoeken naar oplossingen om de steeds sneller toenemende massa wetenschappelijke gegevens de baas te blijven. Hij formuleerde meteen een voorstel, een gemechaniseerde privé-bibliotheek waarin gegevens opgeslagen, opgeroepen en met elkaar verbonden konden worden, een soort prothese voor het geheugen die hij Memex (Memory Extension) noemde. Dankzij de ontwikkelingen van de informatica kon Ted Nelson dit principe ook op de computer toepassen en aldus de eerste "elektronische memex" ontwerpen.
