---

lemma: apparatus (symbol)
source:
page: 57
language: Italian
contributor: jesse
last_updated_by: jesse

---
Mentre l’[apparato verticale](apparatusVertical.html) non ha bisogno di [abbreviazioni](abbreviation.html) e simboli, perché affida la rappresentazione della diacronia correttoria alla verticalità delle varianti in colonna, l’[apparato orizzontale](apparatusLinear.html) necessita di indicazioni e simboli per evitare di spiegare verbalmente e analiticamente ogni [variante](variant.html). Un apparato funzionale deve essere razionale e sintetico, a cominciare dalla rappresentazione uniforme degli stessi fenomeni grafici con opportuni indicatori. Tali indicatori possono essere dati in forma abbreviata o in forma simbolica, da cui la distinzione tra:

– apparato parlato: quando vengono utilizzate abbreviazioni a significare fenomeni [correttori](correction.html) omogenei;

– apparato simbolico: quando al medesimo scopo vengono utilizzati simboli.
