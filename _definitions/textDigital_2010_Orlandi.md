---

lemma: text (digital)
source: orlandi_informatica_2010
page: 26
language: Italian
contributor: elisa
last_updated_by: caroline

---

Dunque per [testo](text.html) digitale, o in forma digitale, si possono intendere due cose diverse: o la forma digitale di uno degli strati testuali d’un testo – è questa la cosa la più semplice, ed è ciò che si intende generalmente per MRF [Machine Readable Form], salvo non essere coscienti che si tratta solo di un suo strato (o sottosistema). Per esempio, si digitalizza lo strato corrispondente al prodotto del sistema grafico materiale, e poi si pretende di analizzarlo come si fosse digitalizzato lo strato corrispondente al sistema linguistico. Ovvero per testo digitale si può intendere il modello dinamico che rappresenta il testo nella sua complessità. Nel primo caso possiamo parlare semplicemente di codifica, nel secundo appunto di modello.
