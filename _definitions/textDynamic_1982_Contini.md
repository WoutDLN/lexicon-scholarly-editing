---

lemma: text (dynamic)
source: contini_come_1982
page: 233-234
language: Italian
contributor: caroline
last_updated_by: caroline

---

Che significato hanno per il critico i [manoscritti](manuscript.html) corretti degli autori? Vi sono essenzialmente due modi di considerare un’[opera](work.html) di poesia: v’è un modo, per così dire, statico, che vi ragiona attorno come un oggetto o risultato, e in definitiva riesce a una descrizione caratterizzante; e vi è un modo dinamico, che la vede quale opera umana o lavoro in fieri, e tende a rappresentarne drammaticamente la vita dialettica. Il primo stima l’opera poetica un “valore”; il secondo, una perenne “approssimazione al valore” e potrebbe definirsi, rispetto a quel primo e assoluto modo, un modo, in senso altissimo, “pedagogico”. È a questa considerazione pedagogica dell’arte che spetta l’interesse delle redazioni successive e delle varianti d’autore.
