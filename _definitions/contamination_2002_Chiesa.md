---

lemma: contamination
source: chiesa_elementi_2002
page: 113-114
language: Italian
contributor: Elisa
last_updated_by: Jesse

---
Si parla di contaminazione quando nel corso della [trasmissione](textualTransmission.html) di un testo sia avvenuto un contatto fra due o più testimoni diversi che abbia prodotto una copia contenente alcune lezioni dell’uno e alcune [lezioni](readingVariant.html) dell’altro [testimone](witness.html).
Il termine ‘contaminazione’, di valore evidentemente negativo e mutato dal linguaggio specialistico della medicina, presuppone l’esistenza di un forma ‘pura’ (cioè non contaminata) di trasmissione, che procede soltanto in modo univoco e verticale: per ogni [apografo](apograph.html) deve esistere un solo [antigrafo](antigraph.html). Quando gli antigrafi che generano un apografo sono più di uno, ed esiste dunque una contaminazione, si parla di trasmissione orizzontale, perché nello stemma storico accanto a linee discendenti e divergenti verrano a trovarsi anche linee orizzontali e convergenti.
