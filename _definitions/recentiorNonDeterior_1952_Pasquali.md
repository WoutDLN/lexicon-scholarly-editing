---

lemma: recentior non deterior
source: pasquali_storia_1952
page: 4
language: Italian
contributor: caroline
last_updated_by: caroline

---

Il Lachmann rinunzia già da principio e ancor più nella pratica a esaminare tutta la tradizione [manoscritta](manuscript.html) del suo autore. Sui codici umanistici pesa per lui, sino a prova contraria, il sospetto della interpolazione. A che, dunque, darsi da fare per raccogliere [lezioni](readingAct.html) che in ogni caso si dovranno considerare sospette e quindi a priori scartate? Questo procedimento è, a rigore, errato; errato perché incauto: non si può escludere la possibilità che un codice sconosciuto, anche recentissimo, sia copia di un manoscritto che conteneva il testo in forma più genuina di tutti quelli sinora noti.
