---

lemma: textual transmission
source: chiesa_elementi_2002
page: 35
language: Italian
contributor: caroline
last_updated_by: caroline

---

Per _tradizione_ di un'[opera](work.html) si intende il complesso des [documenti](document.html) che riportano un determinato [testo](text.html) o una parte di esso. Della tradizione di un'opera fanno parte tutti i [manoscritti](manuscript.html) conosciuti, interi, parziali o frammentari, e le edizioni a stampa precedenti alle [prime edizioni](editionFirst.html) critiche (_tradizione diretta_), e anche i rifacimenti, i riassunti, gli estratti, le traduzioni, le imitazioni, le riprese parodiche, nonché le citazioni che una determinata opera si trovano in altri testi (_tradizione indiretta_). Sia la tradizione diretta, sia quella indiretta contribuiscono, in maniera maggiore o minore a seconda dei casi, alla ricostruzione dell'[originale](original.html).
In altra accezione, per _tradizione_ si intende la forma effettivamente attestata dai manoscritti, in contrapposizione a ciò che è invece ricostruzione congetturale da parte degli editori. In questo senso si parla anche di _testo tràdito_, o, con un vocabolo greco, di _paràdosis_. [...]
Analogo al concetto di tradizione è quello di _trasmissione_ di un'opera, con quale si intende il processo attraverso il quale quell'opera è giunta fino a noi, a partire dal momento della sua elaborazione e attraverso le tappe intermedie costituite dalle successive copiature, dai rifacimenti ecc.
