---

lemma: archetype
source: contini_breviario_1986
page: 21
language: Italian
contributor: Elisa
last_updated_by: Jesse

---

È opportuno riservare il nome di archetipo all’oggetto ricostruito, cioè l’antenato comune all’intera tradizione, in quanto distinto dall’[originale](original.html) perché già [corrotto](textCorrupt.html): la sua consistenza va sempre dimostrata. Il Timpanaro ha dimostrato che il nome archetypus col semplice valore di capostipite si trova già in Erasmo, dalla 2° edizione degli Adagia (1538); mentre di [codex](codex.html) archetypus in accezione lachmanniana discorrono già alcuni contemporanei del Lachmann, in particolare il classicista danese Johan Nicolai Madvig; il Lachmann, nel suo commento a Lucrezio (1850), rivendica la definizione come sua «id [exemplar](exemplar.html) ceterorum archetypon (ita appellare soleo)».
