---

lemma: variantistica
source: malato_filologia_2008
page: 125-126
language: Italian
contributor: caroline
last_updated_by: caroline

---

La ricostruzione, quando sia possibile, del [processo creativo](genesis.html) del [testo](text.html), del suo lento e a volte tormentato “farsi”, fino a delinearsi nel suo [definitivo](definitive.html) profilo stilistico e di contenuto, permette non soltanto di scoprire significati e allusioni non sempre percettibili alla lettura del testo licenziato dall’[autore](author.html); non soltanto di riconoscere il contesto in cui l’[opera](work.html) è maturata, spesso mimetizzato e sfuggente all’attenzione di chi guardi soltanto al prodotto finito; ma permette di ricostruire l’evoluzione del gusto dello scrittore o del poeta, a volte sotto al suggestione di fatti o riferimenti nuovi che modificano la primitiva impostazione, la ricerca laboriosa, sofferta, di una formulazione che esprime in modo più compiuto ed esatto il concetto dell’artista.
