---

lemma: original
source: contini_breviario_1986
page: 22
language: Italian
contributor: jesse
last_updated_by: jesse

---
Dall’attestazione unica si risale verso l’equivalente dell’originale attraverso eventuali incoerenze e discontinuità di certezza avvertite nel suo interno. La critica interna, applicandosi a quella ‘proiezione sul piano’ che è il [manoscritto](manuscript.html) unica, ne ricava uno spazio e ricostruisce, detto anche con altra metafora, una ‘diacronia’. (È acquisito il parallelismo della critica testuale alla linguistica comparata ed è razionale proseguire il parallelismo fino alla linguistica strutturale, visto che la ricostruzione dell’originale è il rintracciamento di uno stato sincronico e l’abbandono del manoscritto unico significa ricavare dati diacronici, a ritroso, dalle disuguaglianze, che sempre ci sono in lingua, di uno stato sincronico, per ricavare uno stato sincronico più arretrato. La ricostruzione dell’originale è formalmente assimilibile alla ricostruzione dell’indoeuropeo meno in Bopp che in Saussure). Il ricostruito è più vero del [documento](document.html).
