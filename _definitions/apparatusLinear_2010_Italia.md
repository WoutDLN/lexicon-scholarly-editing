---

lemma: apparatus (linear)
source:
page: 52
language: Italian
contributor: jesse
last_updated_by: jesse

---

**Apparato orizzontale o lineare**. L’apparato orizzontale consiste invece nella distinzione tra testo e apparato, che vengono separati topograficamente e graficamente. Nella parte superiore del foglio si trova il [testo](text.html), in basso, in una fascia al piede della [pagina](page.html), si trova l’apparato, in cui vengono elencate le varianti, una di seguito all’altra. Mentre nell’apparato in colonna la verticalità rappresenta la temporalità, in questo tipo di apparato la temporalità è rappresentata orizzontalmente. Il punto di riferimento al testo è segnato da una porzione del testo stesso che viene ripresa in apparato, seguita da una parentesi quadra, seguita a sua volta dalla variante (tutto ciò che precede la parentesi quadra, quindi, coincide con la [lezione](readingVariant.html) a testo).
