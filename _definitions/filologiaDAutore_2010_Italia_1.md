---

lemma: filologia d'autore
source: italia_che_2010
page: 9
language: Italian
contributor: Monica
updated_by: Jesse

---

La filologia d’[autore](author.html), secondo la fortunata formula coniata da Isella, si distingue dalla filologia della copia perché prende in esame le [varianti](variant.html) introdotte dall’autore stesso sul [manoscritto](manuscript.html) o su una stampa; varianti che [testimoniano](witness.html) dunque una sua diversa volontà, un cambiamento di prospettiva, più o meno ingente, rispetto a un determinato [testo](text.html). L’oggetto di studio della filologia d’autore, quindi, è costituito da un lato dallo studio dell’elaborazione di un testo di cui ci è giunto l’autografo e che reca in sé tracce di [correzioni](correction.html) e [revisioni](revision.html) d’autore (opus in fieri), dall’altro dall’esame delle diverse redazioni, manoscritte o a stampa, di un’[opera](work.html).
