---

lemma: antigraph
source: chiesa_elementi_2002
page: 69-70
language: Italian
contributor: Elisa
last_updated_by: Jesse

---
Quando un [testimone](witness.html) x viene utilizzato come [esemplare](exemplar.html) per ricavarne una copia y, si dice che esso è antigrafo di y; al contrario, si dice che y è [apografo](apograph.html) di x. I termini antigrafo e apografo hanno senso solo all’interno di una relazione: anche se tutti (tranne gli [originali](original.html)) sono storicamente apografi, perché hanno sempre avuto un antigrafo dai quali sono stati ricavati, il termine acquista significato solo in quanto si mettono in relazione due testimoni, esistenti o perduti. Lo stesso so vale per il termine antigrafo, anche se in questo caso non tutti i testimoni sono storicamente antigrafi (non lo sono tutti quelli che non sono mai stati utilizzati come esemplari di copiatura). I termini antigrafo e apografo indicano una relazione diretta: non si possono utilizzare per due testimoni che discendano uno dall’altro attraverso uno o più passaggi intermedi.
