---

lemma: edition (diplomatic)
source: chiesa_elementi_2002
page: 167-168
language: Italian
contributor: Elisa
last_updated_by: Jesse

---

Con il nome di edizione diplomatica si designa l’edizione che abbia per obiettivo quello di fornire un’immagine fedele di un determinato [manoscritto](manuscript.html), riproducendo per quanto possibile lo stesso aspetto fisico di quel [testo](text.html). In un’edizione diplomatica pertanto non compariranno emendamenti dell’[editore](editorScholarly.html), che potranno magari essere relegati in un [apparato](apparatusCritical.html); le eventuali [abbreviazioni](abbreviation.html) utilizzate dal copista non saranno sciolte, o lo saranno in forma tale da evidenziare la forma effettivamente attestata nel manoscritto; spesso verrà mantenuta la divisione delle righe presente nel manoscritto, con i medesimi ‘a capo’; verrà esplicitamente indicata la fine di ogni pagina; le grafie del manoscritto verrano rigorosamente rispettate; ecc. In un’edizione diplomatica il testo presenta spesso scarsa leggibilità, perché è continuamente interrotto da indicazioni di altro genere.
