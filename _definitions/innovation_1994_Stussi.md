---

lemma: innovation
source: stussi_introduzione_1994
page: 100
language: Italian
contributor: elisa
last_updated_by: jesse

---
L’atto manuale della scrittura è soggetto a diverse  forme di imperfezione, come ciascuno può sperimentare in proprio; infatti, anche componendo un [originale](original.html), capita di cadere in errori, ma il rischio è ancor maggiore se si sta copiando, e sopratutto se si tratta di un [testo](text.html) lungo che produce quindi distrazioni e stanchezza. Di qui, comunemente, parole scritte in modo impreciso, a causa, per esempio, di _aplografia_ (statale ridotto a stale, sperperare a sperare ecc.), [_dittografia_](dittography.html) (sperare diventa sperperare, minimo diventa mininimo ecc.), omissione di [segni diacritici](diacriticalSign.html) (accenti, apostrofi, [punteggiatura](punctuation.html)) ecc. Tra le varie innovazioni possibili alcune sono evidenti di per sé, hanno cioè manifesti caratteri di _errore_; altre sono subdole, perché sono dotate di senso, si inseriscono bene nel contesto, hanno insomma un’aria di autenticità che solo il confronto e la divergenza rispetto ad altri testimoni potrebbero mettere in dubio o addirittura smascherare.
